  
**Risinajumi, kas  prognozē​ futbola spēles rezultātus**

**Sportmonks Football Predictions API**

Sportmonks Football Predictions API ir futbola datu un prognožu risinājums, kas izmanto mašīnmācīšanos, lai aprēķinātu dažādu spēļu iznākumu varbūtības. API prognozē, piemēram, mājas vai viesu komandas uzvaru, neizšķirtu, precīzu rezultātu, abu komandu vārtus un kopējo vārtu skaitu. Prognozes tiek attēlotas procentuālās varbūtībās un tiek atjauninātas līdz spēles sākumam. Sistēmu var viegli integrēt tīmekļa vietnēs un lietotnēs, izmantojot JSON formāta API. Sportmonks piedāvā arī modeļa precizitātes rādītājus, kas ļauj novērtēt prognožu kvalitāti.

**Forebet**

Forebet ir tiešsaistes sporta analītikas platforma, kas nodrošina automatizētas matemātiskās prognozes futbola spēlēm dažādās pasaules līgās. Platforma izmanto algoritmus, kas balstīti uz Puasona sadalījuma modeli, lai analizētu vēsturiskos datus, tostarp komandu formu, savstarpējās spēles un vārtu gūšanas rādītājus. Tā ģenerē detalizētas prognozes, piemēram, spēles gala iznāku, precīzu rezultātu, gūto vārtu skaitu un puslaika rezultātus. Līdztekus prognozēm Forebet piedāvā papildu spēļu informāciju, tostarp reāllaika rezultātus, varbūtību procentus, laikapstākļus un komandu statistiku. Lai gan platforma kalpo kā noderīgs, datos balstīts resurss sporta analīzei, tās aprēķini atspoguļo statistiskās varbūtības, nevis garantētus spēļu iznākumus.

**FiveThirtyEight**

FiveThirtyEight Soccer Predictions ir futbola spēļu prognozēšanas risinājums, kas izmanto komandu iepriekšējo spēļu rezultātus un statistiskos rādītājus, lai aprēķinātu iespējamo spēles iznākumu. Sistēma analizē komandu sniegumu un prognozi attēlo kā procentuālas iespējas uzvarēt, zaudēt vai spēlēt neizšķirti. Šāda pieeja ļauj lietotājam ātri salīdzināt komandu izredzes, neanalizējot lielu datu apjomu manuāli. Risinājuma trūkums ir tas, ka futbola spēles rezultātu ietekmē arī neparedzami faktori, tāpēc prognoze negarantē faktisko rezultātu. Šis risinājums ir līdzīgs izstrādājamajai sistēmai, jo abos gadījumos tiek izmantoti vēsturiskie dati un prognozēšanas algoritms, lai noteiktu iespējamo futbola spēles iznākumu. 

**Polymarket**

Polymarket ir prognožu tirgus platforma, kurā lietotāji tirgojas ar līgumiem par nākotnes notikumu iznākumiem, piemēram, politiku, sportu, ekonomiku un citiem notikumiem. Līgumu cenas atspoguļo tirgus dalībnieku kopējo novērtējumu par konkrēta iznākuma iespējamību. Platforma darbojas uz blokķēdes tehnoloģijas pamata.

**SportsGameOdds** 

SportsGameOdds ir API platforma, kas nodrošina reāllaika un vēsturiskus sporta spēļu rezultātus, koeficientus un derību tirgu datus. Futbolam tā apkopo 1X2, handikapu, Over/Under, spēlētāju un citus tirgus no vairāk nekā 85 bukmeikeriem. 

**Opta Analyst** 

Opta Analyst ir futbola analītikas platforma, kas izmanto Opta statistikas datus un Opta Supercomputer, lai prognozētu spēļu un turnīru rezultātus. Modelis aprēķina komandu uzvaras, neizšķirta un zaudējuma varbūtības, kā arī sezonas gala pozīcijas. 

| Nosaukums | Izmantotie ievaddati | Algoritms | Priekšrocības | Trūkumi |
| :---- | :---- | :---- | :---- | :---- |
| Sportmonks Football Predictions API | vēsturiskie spēļu dati, komandu forma, H2H, spēlētāju sniegums | mašīnmācīšanās \+ statistiskā analīze, precīza arhitektūra nav publiska | 20+ prognožu veidi, varbūtības %, modeļa kvalitātes rādītāji | “black-box” modelis, nav 100% precīzs, rezultāti atšķiras starp līgām |
| Polymarket | Tirgus dalībnieku darījumi ,notikumu rezultāti,  ārējā informācija  | Polymarket būtībā neizmanto vienu prognozēšanas algoritmu .Izmanto tirgus mehānismu  | Reāllaika informācija, vienkārša varbūtību interpretācija  | Tirgus cena nav objektīva varbūtība . |
| Forebet | H2H spēļu vēsture, pēdējo spēļu forma, gūtie/ielaistie vārti, spēles vieta (mājas/izbraukums). | Puasona sadalījums, statistiskā varbūtību analīze. | Automātisks, aptver tūkstošiem spēļu, viegli uztverami gala rezultāti. | Neņem vērā spēles kvalitātes metriku (xG) vai taktiskās izmaiņas. |
| FiveThirtyEight | Komandu iepriekšējo spēļu rezultāti, komandu spēka novērtējums un cita ar komandu sniegumu saistīta statistika.  | Statistisks prognozēšanas modelis, kas, balstoties uz ievaddatiem, aprēķina katras komandas uzvaras, zaudējuma un neizšķirta iespējamību.  | Ļauj ātri un pārskatāmi salīdzināt komandu izredzes, izmantojot lielu vēsturisko datu apjomu.  | Prognoze nevar ņemt vērā visus neparedzamos spēles faktorus, tāpēc aprēķinātais rezultāts ne vienmēr sakrīt ar faktisko spēles iznākumu.  |
| OptaAnalyst | Komandu iepriekšējo spēļu rezultāti, Komandu pašreizējā un vēsturiskā forma, betting market odds, komandu pretinieku spēks.  | Opta izmanto hierarhisku Elo reitinga sistēmu, kas novērtē komandu spēku. Reitingā tiek ņemti vērā gan faktiskie spēļu rezultāti, gan xG.  | Izmanto plašu Opta statistikas datu kopumu, ņem vērā gan rezultātus, gan xG, ņem vērā pretinieku spēku, nodrošina uzvaras/neizšķirta/zaudējuma varbūtības.  | Pilna modeļa realizācija nav publiski pieejama, nepieciešami plaši un kvalitatīvi dati, prognozēs tiek izmantoti arī betting market odds, tādēļ modelis nav pilnībā neatkarīgs no tirgus informācijas.  |
| SportsGameOdds  | Komandas un spēles informācija, vēsturiskie rezultāti. dažādu bukmeikeru dati un to izmaiņas laika gaitā  | API apkopo bukmeikeru tirgus datus un aprēķina konsensa jeb fair odds vērtības, no kurām var iegūt rezultāta implicēto varbūtību.  | Plašs bukmeikeru un tirgu klāsts, pieejami gan reāllaika, gan vēsturiskie dati, vienots API formāts, iespējams analizēt koeficientu izmaiņas.  | Tas nav gatavs futbola rezultātu prognozēšanas modelis, nepieciešams pašam izveidot prognozēšanas algoritmu, pilnvērtīgi vēsturiskie dati pieejami maksas plānos. |

